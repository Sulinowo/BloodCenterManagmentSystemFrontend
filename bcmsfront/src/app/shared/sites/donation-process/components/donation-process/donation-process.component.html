<div class="donation-process-container">
  <h1>Proces oddawania krwi</h1>
  <h2>Przed oddaniem krwi</h2>
  <div>
    Zanim udasz się do centrum krwiodawstwa musisz pamiętać o kilku ważnych
    rzeczach. Sprawdź czy możesz zostać dawcą, zapoznaj się z wytycznymi, które
    mówią, kto może a kto nie może oddawać krwi: przeciwwskazania do oddawania
    oraz przykładowe ankiety dla kandydatów na dawców. Jeżeli stwierdzisz, że
    możesz oddać krew, zaplanuj dzień w którym to zrobisz.
  </div>
  <div class="list">
    <ol>
      <li>
        Sprawdź, w jakie dni i w jakich godzinach jest czynne centrum/punkt, w
        którym chcesz oddać krew.
      </li>
      <li>
        Wybierz dzień, przed którym będziesz mógł wypocząć – wyspać się.
        Zarezerwuj sobie około godziny czasu.
      </li>
      <li>
        Koniecznie zjedz lekki posiłek przed oddaniem krwi (unikaj pokarmów
        zawierających dużą ilość tłuszczu)
      </li>
      <li>Pij dużo soków owocowych i wody.</li>
      <li>Unikaj nadmiernego fizycznego wysiłku przed oddaniem krwi.</li>
      <li>
        Jeżeli wybierasz się po raz pierwszy zabierz ze sobą kogoś do
        towarzystwa, poczujesz się pewniej a przede wszystkim bezpieczniej.
      </li>
      <li>
        Weź dowód tożsamości i jeżeli masz legitymację honorowego dawcy krwi.
      </li>
    </ol>
  </div>

  <h2>Oddawanie krwi krok po kroku</h2>
  <div class="list">
    <ol>
      <li>
        Skorzystaj z szatni. Do stacji najlepiej przyjść w „luźnym” ubraniu,
        które pozwoli na łatwe odsłonięcie ramienia.
      </li>
      <li>
        Rejestracja – Zgłoś się do rejestracji dawców i odbierz kwestionariusz z
        pytaniami o twój stan zdrowia. Powyższy dokument nalezy dokładnie
        wypełnić. Ważne jest również, aby podczas rejestracji podać aktualny
        adres do korespondencji i numer telefonu. Osoba otrzymuje również opaskę
        identyfikacyjną, którą rejestratorka zakłada dawcy na nadgarstek.
      </li>
      <li>
        Badanie poziomu hemoglobiny – po rejestracji należy przejść na
        stanowisko laboratoryjne, gdzie zostanie oznaczony poziom hemoglobiny
        oraz ewentualnie zostaną pobrane próbki do badań.
      </li>
      <li>
        Gabinet lekarski – Po kilku minutach zostaniesz wezwany do gabinetu
        lekarskiego, gdzie lekarz przeprowadzi badanie lekarskie. Osoba ta
        zakwalifikuje Cię do oddawania krwi lub jej składników, albo wyjaśni
        dlaczego dziś nie możesz oddać krwi. Jeśli masz jakiekolwiek
        wątpliwości, zawsze pytaj lekarza lub pielęgniarkę w centrum: to
        najlepszy i najpewniejszy sposób uzyskania fachowych i wyczerpujących
        informacji na dany temat.
      </li>
      <li>
        Przygotowanie do pobrania – Po wyjściu od lekarza w zależności od punktu
        krwiodawstwa oraz liczby dawców oczekujesz w poczekalni na wezwanie do
        sali pobrań albo udajesz się do niej bezpośrednio. Powinien tam być
        umieszczony dozownik z wodą z którego możesz skorzystać oraz pojemnik z
        obuwiem jednorazowym. Przed oddawaniem krwi wybierz rękę, z której
        chcesz oddawać krew i umyj ją specjalnym płynem.
      </li>
      <li>
        Sala pobrań – W sali pobrań usiądź wygodnie na fotelu. Zostanie założone
        wkłucie a krew samoczynnie zacznie napełniać pojemnik. Pamiętaj:
        oddawanie krwi jest bezpieczne – podczas donacji używany jest tylko
        sprzęt jednorazowego użytku, bezbolesne – większość ludzi czuje jedynie
        lekkie ukłucie igłą. Zanim minie 10 minut oddasz jedną jednostkę krwi
        (450ml). Oddawanie składników krwi różni się czasem i technicznym
        sposobem pobierania.
      </li>
      <li>
        Poczekalnia – Po oddaniu krwi należy odczekać 15 minut. W rejestracji
        odbierz czekolady, które mają uzupełnić ubytek energetyczny. Możesz też
        otrzymać zaświadczenie zwalniające w dniu oddania krwi z pracy lub
        szkoły, a także zwrot kosztów podróży. Cały proces oddawania krwi pełnej
        trwa zwykle mniej niż jedną godzinę.
      </li>
    </ol>
  </div>

  <h2>Po oddaniu krwi</h2>
  <div class="list">
    <ol>
      <li>
        Po oddaniu krwi zastosuj się do poleceń personelu. Tak jak wspomniano
        wyżej odpocznij kilkanaście minut w punkcie, zjedz czekoladę, wypij sok.
      </li>
      <li>
        Skorzystaj jeżeli potrzebujesz z dnia wolnego, jaki przysługuje Ci w
        dniu oddania krwi.
      </li>
      <li>Unikaj nadmiernego obciążenia ręki, z której pobrano krew.</li>
      <li>
        Jedz regularnie posiłki; pamiętaj, aby dieta była bogatsza w węglowodany
        tego dnia.
      </li>
      <li>
        Dużo odpoczywaj: pamiętaj, że nie jesteś maszyną, oddanie krwi jest
        obciążeniem dla Twojego organizmu. Co prawda każdy organizm może
        reagować inaczej. Jedna osoba nie odczuwa zmęczenia inna odwrotnie.
      </li>
      <li>Unikaj szybkiej zmiany pozycji z leżącej na stojącą.</li>
      <li>
        Staraj się nie wykonywać obciążających prac domowych. Unikaj wysiłku
        fizycznego.
      </li>
    </ol>
  </div>
</div>
